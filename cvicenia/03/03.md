# Prieskumná analýza a vizualizácia dáta

Riešte na cvičení úlohy 1 a 2, pomôžte si pritom tutoriálom na vizualizáciu dát: https://github.com/zerodayexploit/IAU 

Úlohu 3 (tutoriály k prieskumnej analýze v jazyku Python) si pozrite doma. Do konca cvičenia by ste si mali nájsť dvojicu na riešenie projektu. Ak by ste s tým z nejakého dôvodu mali problém (napr. aj preto, že na niektorých cvičeniach nemusí byť párny počet študentov), obráťte sa na vášho cvičiaceho.


## 1. Analýza údajov o obezite svetovej populácie
https://ourworldindata.org/obesity

1. Z internetovej stránky vyššie získajte údaje o obezite vo formáte CSV (prípadne si ich stiahnite priamo [tu](data/share-of-adults-defined-as-obese.csv)). Zaujíma nás podiel ľudí s obezitou v celej populácii.
2. Načitajte a zobrazte dané údaje pomocou knižnice `pandas`.
3. Vyberte údaje pre *Európu (Europe)*.
4. Vykreslite graf priebehu podielu obéznej populácie v čase pomocou knižnice `matplotlib` alebo `seaborn`.
5. Pridajte do tohto grafu trendovú čiaru pomocou lineárnej regresie (*hint:* použite funkciu `linregress` z knižnice `scipy.stats`).
6. Analyzujte rovnicu výslednej krivky vo formáte `y=ax+b`. Aký bude (podľa tohto jednoduchého lineárneho modelu) podiel obéznej populácie v ďalekej budúcnosti (napr. v roku 2300)?


## 2. Analýza údajov o krajinách
https://www.kaggle.com/fernandol/countries-of-the-world

1. Stiahnite si údaje o krajinách vo formáte CSV alebo priamo [tu](data/countries-of-the-world.csv). Dajte si pozor na správny formát dát (napr. desatinná čiarka vs. bodka, biele znaky v reťazcoch). V prípade potreby transformujte dáta do požadovaného formátu.
2. Overte, či sú v dátach chýbajúce hodnoty.
3. Pozrite sa na distribúciu HDP na obyvateľa (`GDP ($ per capita)`) vzhľadom na jednotlivé svetové regióny; využite pri tom boxplot. Koľko krajín je v jednotlivých regiónoch? Koľká najbohatšia krajina (na základe HDP na obyvateľa) je Slovensko? Koľko percent z priemeru európskych krajín predstavuje slovenské HDP na obyvateľa?
4. Porovnajte mieru gramotnosti medzi krajinami bývalej Východnej a Západnej Európy. Ktorá krajina má najnižšiu, a ktorá najvyššiu mieru gramotnosti? Vieme na základe dát (a podporných vizualizácií) povedať, či je významný rozdiel v miere gramotnosti medzi Východnou a Západnou Európou?
5. Pozrite sa na hustotu obyvateľstva v krajinách Európy. Vyskytujú sa v dátach nejaké vychýlené (extrémne vysoké alebo extrémne nízke hodnoty)? Zamyslite sa, čo by ste s nimi pri analýze spravili. Aký majú efekt na priemer hustoty obyvateľstva v Európe? Vyskúšajte hustotu obyvateľstva vizualizovať pomocou boxplotu, histogramu aj stĺpcového diagramu. Pri stĺpcovom diagrame ofarbite krajiny podľa toho, či patria do Východnej alebo Západnej Európy. Aké sú výhody/nevýhody daných typov grafov, resp. kedy je vhodné ktorý použiť?
6. Analyzujte vzťahy medzi numerickými atribútmi v dátach. Využite pri tom `pairplot` z knižnice `seaborn`. Pozrite sa bližšie na koreláciu medzi HDP na obyvateľa (`GDP ($ per capita)`) a pôrodnosťou (`Birthrate`), resp. počtom mobilov v populácii (`Phones (per 1000)`) a pôrodnosťou. Ako ju môžeme interpretovať?

## 3. Kto prežije?
Porovnajte dva tutoriály na analýzu dát z Titanicu (zamerajte sa len na časť prieskumnej analýzy):
https://www.kaggle.com/startupsci/titanic-data-science-solutions
https://github.com/donnemartin/data-science-ipython-notebooks/blob/master/kaggle/titanic.ipynb

Všimnite si mieru podrobnosti sprievodného textu - neopisuje len pozorovania, ale aj rozhodnutia pre ďalšie kroky dátovej analýzy a objavovania znalostí.
