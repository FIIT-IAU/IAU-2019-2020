
Na tento týžden sme vybrali sadu úloh na rôznych datasetoch týkajúcu sa predspracovania údajov a zmien tvaru datasetu. 
Riešte postupne úlohy z tohto zoznamu. Ako pomôcku pri riešení používajte tutoriály na konci.

# Zadania úloh:

## Opakovanie Pandas

Načítajte tento [dataset](https://s3.amazonaws.com/python-level-2/sales-funnel.csv) a napíšte kód na zodpovedanie nasledujúcich otázok.

1. Získajte deskriptívne štatistiky o datasete.
2. Koľko riadkov má cenu vyššiu ako $8,000?
3. Koľko riadkov má status "pending" a cenu vyšiu ako $8,000?
4. Koľko riadkov má status "pending" alebo cenu vyšiu ako $8,000? 
5. Vytvorte stĺpec s názvom "amount", ktorý bude tvorený násobkom stĺpcpv "price" a "quantity". Aký je súčet hodnôt v tomto stĺpci pre riadky so statusom "won"?
6. Aký je celkový súčet stĺpcu "amount" pre záznamy produktov z kategórie "CPU"?

## Zmena tvaru tabuliek

### Pivot table

1. Pozrite si príklady na používanie operácií stack, unstack a pivot v pripojených tutoriáloch.
2. Aký je rozdiel medzi funkciami "pivot" a "pivot_table"?
3. V dátovej sade z predchádzajúcich úloh vytvorte tabuľku, kde v riadkoch budú záznamy pre rôzne produkty, v stĺpcoch záznamy pre rôzne statusy a hodnoty budú agregované hodnoty zo stĺpcu "amount". Na agregáciu použite funkciu sum z balíčka numpy.

### Groupby

1. Spravte úlohu 3 zo sekcie pre Pivot table pomocou operácie groupby. Pomôcka: budete potrebovať zoskupiť podľa dvoch atribútov a použiť operáciu unstack na finálnu transformáciu hodnôt stĺpca na nové názvy stĺpcov.

### Cross tab

1. Vytvorte kontingenčnú tabuľku (crosstab), ktorá ukáže koľko záznamov je v jednotlivých stavoch (status) pre jednotlivé produkty 
2. Vytvorte tabuľku z prvej úlohy, ale nahraďte produkty za Manažérov alebo Rep alebo dvojice Manažér a Rep. Vzniknú vám teda 3 rôzne tabuľky.


## Iný dataset

Napíšte kód zísavajúci odpovede na nasledujúce otázky o tomto [datasete](https://raw.githubusercontent.com/suneel0101/lesson-plan/master/crunchbase_monthly_export.csv)


1. Načítajte dataset. Pri volaní funkcie read_csv použite kódovanie "latin1".
2. Získajte deskriptívne štatistiky o datasete. O aký dataset ide?
3. Aký je maximálny získaný funding? Pomôcka: budete musieť transformovať a upraviť hodnoty. Poriadne sa pozrite na dátový typ v stĺpci a na názov stĺpca.
4. Premenujte stĺpce tak aby boli zrozumiteľné a správne formátované.
5. Vytvorte tabuľku hodnôt zo stĺpcu "Market" a súčtu hodnôt total funding pre záznamy s danou hodnotou v stĺpci "Market". Usporiadajte tieto hodnoty od najväčšej po menjmenšiu a zobrazte prvých 10 z nich.
6. Koľko spoločností obsahuje kategóriu "Game"?
7. Aký je priemerný total funding pre spoločnosti z New Yorku? Ako je to pre spoločnosti zo San Francisca? Porovnajte tieto hodnoty.

inšpirované [https://github.com/suneel0101/data-science-bootcamp-part-two/blob/master/day_3.md](https://github.com/suneel0101/data-science-bootcamp-part-two/blob/master/day_3.md)

# Online tutoriály na prepájanie datasetov a na manipuláciu s dátami:

1. Tutorial na používanie funkcií stack, unstack, pivot ...
[https://nikgrozev.com/2015/07/01/reshaping-in-pandas-pivot-pivot-table-stack-and-unstack-explained-with-pictures/](https://nikgrozev.com/2015/07/01/reshaping-in-pandas-pivot-pivot-table-stack-and-unstack-explained-with-pictures/)

2. Funkcie v knižnici Pandas na zmenu tvaru tabuliek údajov (stack, unstack, melt, pivot)
[https://www.ibm.com/developerworks/community/blogs/jfp/entry/Tidy_Data_In_Python?lang=en](https://www.ibm.com/developerworks/community/blogs/jfp/entry/Tidy_Data_In_Python?lang=en)

3. Data Wranging with Pandas (práca s časovými pečiatkami, merge, concat, stack, unstack, pivot, drop_duplicates ...)
[http://my-classes.com/lesson/data-wrangling-with-pandas/](http://my-classes.com/lesson/data-wrangling-with-pandas/)
